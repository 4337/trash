Podsumowanie 

W poprzednim poście pisałem, że "za 10 lat będę pewnie równie zdziwiony ... :)" i mam wrażenie, że jest trochę jak u Schopenhauera, który mówił "świat jest moim wyobrażeniem", 10 lat jeszcze nie minęło, a już jestem zdziwiony, może nie tak bardzo jak poprzednio, ale trochę jednak tak. Jeśli jednak jest tak jak mówi Schopenhauera to z moją wyobraźnią nie wszystko chyba jest w porządku, bo dość szary to świat, który sobie stworzyłem. W kwestii MS Edge natomiast dziwi trochę fakt, że w UI-Managerze nie ma żadnych znanych mechanizmów zabezpieczających pamięć procesu.
Nie znajdziemy tu "Protected Free", "Izolacji pamięci", czy nawet zastosowania "Memory Fill Patterns" podczas zwalniania pamięci dynamicznej. 
Z jednej strony "Attack Surface" jest faktycznie na tyle mały, że pozwala się zastanawiać czy wymienione mechanizmy są nie zbędne, z drugiej strony możemy zastanowić się czy koszty wdrożenia tych zabezpieczeń są na tyle duże, że należy z nich rezygnować. Tak czy inaczej sądzę, że opisany przypadek na pewno dowodzi tego, iż dane przesyłane przez IPC między procesami powinny być traktowane jako całkowicie niezaufane nie tylko w kontekście błędów logicznych, ale również błędów uszkodzeń pamięci oraz wykorzystania ich do kontrolowania pamięci dynamicznej. Gdyby na przykład dane o zmiennej wielkości przychodzące z IPC były alokowane w dedykowanej dla tego celu pamięci dynamicznej to proces exploitacji tego błędu byłby jeszcze trudniejszy o ile w ogóle możliwy do zrealizowania.
